**ZADÁNÍ**:

1.  Naprogramujte P2P chatovacího peera (9 bodů);
2.  Naprogramujte P2P registrační uzel (9 bodů);
3.  Zdokumentujte implementované aplikace a proveďte validační a
    verifikační testování kompatibility s 4 dalšími spolužáky (7 bodů);
4.  BONUS: Implementované aplikace rozšiřte o použitelné GUI (4 body).

\
 **DOPORUČENÍ/OMEZENÍ**:

-   Povolenými programovacími jazyky na tento projekt jsou C/C++, C\#,
    Java a Python;
-   Implementované aplikace budou primárně ovládány skrz specifikované
    CLI. Lze získat bonusové body za vytvoření použitelného GUI (ať už
    grafického či konzolového) k implementovaným peerům a uzlům;
-   Uzel i peer mají nabindované porty pro různé typy zpráv na právě
    jedné IP adrese;
-   Při provozu větší instance této hybridní sítě zajistěte provoz uzlů
    a peerů na veřejných IPv4 adresách, jinak totiž budete narážet
    pravděpodobně na implikace související s NATem (který níže uvedený
    protokol neřeší). V rámci testování můžete NAT omezení obejít
    například port-forwardingem na routeru ve vaší správě;
-   Uzel i peer jsou implementováni jako démoni, kteří běží neustále a
    kteří po obdržení RPC pokynu vykonají nějakou akci (obvykle odešlou
    požadovanou zprávu). Povinně se musí ukončit na Ctrl+C / SIGINT;
-   Nemusíte se zabývat autentizací peerů či nodů a vůbec vrozenou
    nezabezpečeností komunikačního protokolu a implementovaných
    programů;
-   V rámci dokumentace máte ověřit kompatibilitu projektu s dalšími
    spolužáky. Nabádáme vás, ať neváháte použít fórum k projektu k
    synchronizaci toho, na kterých portech a adresách komu běží jaká
    aplikace;
-   Projekt se bude překládat, testovat a opravovat na referenční
    virtuálce pro předmět PDS. Máte povolené použít všechny jazyky a
    knihovny, které jsou na ní aktuálně dostupné. Ke stažení je na
    [https://vutbr-my.sharepoint.com/:f:/g/personal/xvesel38\_vutbr\_cz/EpY3f1akvFJFh4iY2EVg9O0Bj9-rqK4\_egrF1fdTvT2K\_Q?e=Q4B9FB](https://vutbr-my.sharepoint.com/:f:/g/personal/xvesel38_vutbr_cz/EpY3f1akvFJFh4iY2EVg9O0Bj9-rqK4_egrF1fdTvT2K_Q?e=Q4B9FB).
    O údržbu této virtuálky se stará kolega Viliam Letavay, dotazy k ní
    můžete uvádět do patřičného vlákna na fóru;
-   Unikátnost některých parametrů obecně v implementaci neřešte, jen ji
    předpokládejte.

\
 **UPŘESNĚNÍ**:

**Ad 1)**

*PŘIPOJENÍ/ODPOJENÍ PEERA*

Po spuštění se peer připojí k právě jednomu registračnímu uzlu pomocí
zprávy HELLO. Ve zprávě HELLO posílá svůj username (který ostatní
používají při zasílání chatových zpráv), adresu IP a port (na kterém
peer naslouchá k příjmu chatových zpráv od ostatních). Následně peer
zprávu HELLO se stejnými parametry zasílá registračnímu uzlu každých 10s
pro udržení spojení. Při ukončení aplikace peer odesílá HELLO zprávu s
nulovou IP a číslem portu, čímž uzlu indikuje, že se odregistrovává ze
sítě.\
 \
 *CHATOVÁNÍ*

Když chce peer odeslat chatovou zprávu jinému peerovi, tak požádá svůj
registrační uzel o aktuální údaje jiného peera pomocí zprávy GETLIST.
Odpovědí na tuto zprávu je zpráva LIST, která obsahuje mapování mezi
username a IP+port jak peerů zaregistrovaných k tomuto uzlu, tak i peerů
zaregistrovaných k jiným uzlům, se kterými je peerův registrační uzel
propojen. Pokud odesílající peer neobdrží ve zprávě LIST údaje o
příjemci (jeho IP a port), pak není schopen chatovou zprávu odeslat a
odmítne takový pokyn. Pro přenos chatu je vytvořeno ad-hoc spojení mezi
peery (od odesílajícího na IP a port příjemce), kde se chatová data
přenáší ve zprávě MESSAGE.\
 \
 *SPUŠTĚNÍ*

Funkcionalita peer démona bude dostupná v rámci spustitelného souboru
pds18-peer, která při spuštění používá následující argumenty:

                           
    ./pds18-peer --id <identifikátor> --username <user> --chat-ipv4 <IP> --chat-port <port> --reg-ipv4 <IP> --reg-port <port>

-   --id je unikátní identifikátor instance peera pro případy, kdy je
    potřeba rozlišit mezi nimi v rámci jednoho hosta (operačního
    systému), na kterém běží
-   --username je unikátní uživatelské jméno identifikující tohoto peera
    v rámci chatu;
-   --chat-ipv4 a --chat-port je IP adresa a port, na kterém peer
    naslouchá a přijímá zprávy od ostatních peerů či nodů;
-   --reg-ipv4 a --reg-port je IP adresa a port registračního uzlu, na
    který peer bude: 1) pravidelně zasílat HELLO zprávy; a 2) odesílat
    dotazy GETLIST k zjištění aktuálního mapování.

Chatovací zprávy se vypisují v rámci činnosti na stdout, diagnostické
informace pak na stderr.

**Ad 2)**

*PŘIPOJENÍ/ODPOJENÍ PEERA*

Registrační uzel si udržuje aktuální databázi peerů, které se k němu
zaregistrovali. S příchodem každé HELLO zprávy aktualizuje údaje v této
databázi pro daného peera. V případě přijetí HELLO zprávy s nulovými
údaji (IP, port = 0, viz níže) odebírá peera (resp. uživatele
specifikovaného v parametru username) z databáze, stejně tak ve chvíli,
kdy od peera neuslyší žádnou HELLO zprávu po dobu delší než 30 vteřin.\
 \
 *CHATOVÁNÍ*

Registrační uzly si udržují přehled o peerech existujících v síti v
rámci databáze. Na dotazy GETLIST jen od svých peerů odpovídá uzel
zprávami LIST, ve kterých jsou všechna dostupná mapování username peerů
a jejich IP+port údajů (tzn. všech peerů v síti). Interně je registrační
uzel schopen v této databázi rozlišit mezi svými peery (které se k němu
registrují) a cizími (které se registrují k jiným uzlům). Za účelem
tohoto rozlišení má každý záznam v databázi kromě údajů o mapování peera
i IP adresu uzlu, který tohoto peera registruje.\
 \
 *PŘIPOJENÍ/ODPOJENÍ UZLU*

Registrační uzel je schopen vytvořit si sousedství s jiným uzlem a
vyměnit si informace ve svých databázích peerů. V rámci synchronizace
databází si uzly ad-hoc (tj. na základě změny mapování peera) či
pravidelně (tj. nejpozději 4 vteřiny od poslední synchronizace) zasílají
UPDATE zprávy. V UPDATE zprávě zasílá uzel stav své databáze peerů. Ze
své podstaty UPDATE zpráva obsahuje dva typy záznamů - autoritativní
(záznamy o těch peerech, kteří se k danému uzlu registrují) a
neautoritativní (záznamy o peerech zaregistrovaných k jiným uzlům a
které jsou pouze zprostředkované). Při přijetí a zpracování UPDATE
zprávy uzel aktualizuje ve své databázi jen autoritativní záznamy od
sousedního uzlu. Z neautoritativních záznamů je tento registrační uzel
schopen zjistit IP adresu dalšího uzlu a vytvořit si s ním v případě
potřeby nové sousedství. Takto mezi registračními uzly vzniká full-mesh
síť. V případě odpojení uzlu od sítě odesílá tento VŠEM svým sousedům
DISCONNECT zprávu, kterou dává pokyn k odstranění záznamů z databáze
peerů, pro které je autoritativní. K odstranění selektivního záznamu v
databázi dojde také v případě, že uzel neuslyší od autoritativního uzlu
žádnou novou UPDATE zprávu po dobu delší než 12 vteřin.\
 \
 *SPUŠTĚNÍ*

Funkcionalita démona registračního uzlu bude dostupná v rámci
spustitelného souboru pds18-node, který při spuštění používá následující
argumenty:

                           
    ./pds18-node --id <identifikátor> --reg-ipv4 <IP> --reg-port <port>

-   --id je unikátní identifikátor instance peera pro případy, kdy je
    potřeba rozlišit mezi nimi v rámci jednoho hosta (operačního
    systému), na kterém běží
-   --reg-ipv4 a --reg-port je IP adresa a port registračního uzlu, na
    kterém přijímá registrace peerů a synchronizace databáze ze
    sousedními uzly (zkrátka zprávy od peerů a nodů);

**Ad 3)**

V dobré dokumentaci se očekává následující: titulní strana, obsah,
logické strukturování textu, výběr relevantních informací z nastudované
literatury, popis zajímavějších pasáží implementace, sekce o testování
(ve které kromě vašeho vlastního programu otestujete jeho kompatibilitu
s alespoň 4 dalšími spolužáky (jejichž loginy/jména povinně uvedete do
readme a dokumentace) a jejich implementacemi preferovaně na jiných
jazycích), bibliografie, popisy k řešení bonusových zadání.\
 \
 **Ad 1+2)**

*PROTOKOL*

Peeři i uzly používají jednoduchý komunikační protokol sestávající se z
níže uvedených zpráv. Všechny zprávy mezi dvěma peery, dvěma uzly, či
peerem vs. uzlem jsou přenášeny skrz UDP. Všechny zprávy mají JSON
syntaxi, kde poviným atributem je "type", který specifikuje typ zprávy.
Před přenosem v UDP je obsah zprávy bencodován. Protože UDP negarantuje
doručení, tak k potvrzení se používá zpráva ACK, která v sobě nese odkaz
na jedinečný transakční identifikátor zprávy, kterou potvrzuje. Pokud
dojde při zpracování libovolné zprávy k chybě, odpovídá protistrana
zprávou ERROR, která kromě identifikátoru transakce obsahuje i slovní
popis problému, ke kterému došlo. Zprávy HELLO, UPDATE a ERROR není
potřeba pomocí ACK potvrzovat. Na potvrzení ACK čekat max. 2 vteřiny,
poté nejprve zresetovat stav zpracování související s nepotvrzenou
zprávou a posléze ohlásit chybu na stderr (která by ale neměla v
ideálním případě vést k pádu programu, jen notifikovat uživatele o tom,
co se děje). Obecně lze zprávy mimo očekávaný stav protokolu zahazovat.
Za účelem rozlišení ke které GETLIST zprávě LIST patří může odesilatel
navazující LIST zopakovat TXID z předchozí GETLIST zprávy od příjemce.

\
 Protokol podporuje následující zprávy:

                           
    HELLO := {"type":"hello", "txid":<ushort>, "username":"<string>", "ipv4":"<dotted_decimal_IP>", "port": <ushort>}                       
                           
    GETLIST := {"type":"getlist", "txid":<ushort>}                       
                           
    LIST := {"type":"list", "txid":<ushort>, "peers": {<PEER_RECORD*>}}                       
    PEER_RECORD := {"<ushort>":{"username":"<string>", "ipv4":"<dotted_decimal_IP>", "port": <ushort>}}                       
                           
    MESSAGE := {"type":"message", "txid":<ushort>, "from":"<string>", "to":"<string>", "message":"<string>"}                       
                           
    UPDATE := {"type":"update", "txid":<ushort>, "db": {<DB_RECORD*>}}                       
    DB_RECORD := {"<dotted_decimal_IP>,<ushort_port>":{<PEER_RECORD*>}}                       
                           
    DISCONNECT := {"type":"disconnect", "txid":<ushort>}                       
                           
    ACK := {"type":"ack", "txid":<ushort>}                       
                           
    ERROR := {"type":"error", "txid":<ushort>, "verbose": "<string>"}

Ukázka zpráv a jejich zakódování:

                           
    HELLO1 := {"type":"hello", "txid":123, "username":"xlogin00", "ipv4": "192.0.2.1", "port": 34567}                       
    BENCODED(HELLO1) := "d4:ipv49:192.0.2.14:porti34567e4:txidi123e4:type5:hello8:username8:xlogin00e"                       
                           
    HELLO2 := {"type":"hello", "txid":123, "username":"xlogin00", "ipv4": "0.0.0.0", "port": 0}                       
    BENCODED(HELLO2) := "d4:ipv47:0.0.0.04:porti0e4:txidi123e4:type5:hello8:username8:xlogin00e"                       
                           
    GETLIST := {"type":"getlist", "txid":123}                       
    BENCODED(GETLIST) := "d4:txidi123e4:type7:getliste"                       
                           
    ERROR := {"type": "error", "txid":123, "verbose": "I refuse to send list of peers, requestor is not registered to me!"}                       
    BENCODED(ERROR) := "d4:txidi123e4:type5:error7:verbose66:I refuse to send list of peers, requestor is not registered to me!e"                       
                           
    LIST := {"type":"list", "txid":123, "peers": {"0":{"username":"xlogin00", "ipv4": "192.0.2.1", "port": 34567}, "1":{"username":"xnigol99", "ipv4": "192.0.2.2", "port": 45678}}}                       
    BENCODED(LIST) := "d5:peersd1:0d4:ipv49:192.0.2.14:porti34567e8:username8:xlogin00e1:1d4:ipv49:192.0.2.24:porti45678e8:username8:xnigol99ee4:txidi123e4:type4:liste"                       
                           
    MESSAGE := {"type":"message", "txid":123, "from":"xlogin00", "to":"xnigol99", "message": "blablabla"}                       
    BENCODED(MESSAGE) := "d4:from8:xlogin007:message9:blablabla2:to8:xnigol994:txidi123e4:type7:messagee"                       
                           
    UPDATE := {"type":"update", "txid":123, "db": {"192.0.2.198,12345": {"0":{"username":"xlogin00", "ipv4": "192.0.2.1", "port": 34567},"1":{"username":"xnigol99", "ipv4": "192.0.2.2", "port": 45678}}, "192.0.2.199,12345":{"0":{"username":"xtestx00", "ipv4": "192.0.2.3", "port": 65432}}}}            
    BENCODED(UPDATE) := "d2:dbd17:192.0.2.198,12345d1:0d4:ipv49:192.0.2.14:porti34567e8:username8:xlogin00e1:1d4:ipv49:192.0.2.24:porti45678e8:username8:xnigol99ee17:192.0.2.199,12345d1:0d4:ipv49:192.0.2.34:porti65432e8:username8:xtestx00eee4:txidi123e4:type6:updatee"             
                           
    DISCONNECT := {"type":"disconnect", "txid":123}                       
    BENCODED(DISCONNECT) := "d4:txidi123e4:type10:disconnecte"                       
                           
    ACK := {"type": "ack", "txid":123}                       
    BENCODED(ACK) := "d4:txidi123e4:type3:acke"

*RPC*

Je zcela na autorovi projektu, jaký způsob implementace RPC zvolí (např.
zadání na stdout, pipe, telnetování příkazů). Aby však bylo možné
projekt uniformě testovat, je potřeba dodat i separátní program
pds18-rpc. Všechny implementované programy mohou vytvářet dočasné
soubory za účelem předávání informací RPC aplikaci. Nicméně všechny
dočasné soubory musí být po ukončení programu mazaný tak, aby v
souborovém systému nezustaval nepořádek. RPC příkazy by měly být
atomické (tzn. dělají jednu věc, typicky odesílají jednu zprávu) a jsou
zde pro účely opravování, ale i skriptování chování aplikace. Nicméně
implementované aplikace by měly fungovat sami bez sebe i bez jakékoli
intervence ze strany RPC.\
 \
 Očekává se následující spuštění tohoto programu:

                           
    ./pds18-rpc --id <identifikátor> <"--peer"|"--node"> --command <příkaz> --<parametr1> <hodnota_parametru1> ...

-   --id obsahuje identifikátor instance peera či uzlu, kterému se má
    RPC příkaz zaslat
-   --peer či --node určuje, jestli se jedná o příkaz pro instanci peera
    či registračního uzlu
-   --command a seznam parametrů určují příkaz a parametry vztahující se
    k danému RPC volání

\
 Je povinnost implementovat následující příkazy s těmito parametry:

-   --peer --command message --from \<username1\> --to \<username2\>
    --message \<zpráva\>, který se pokusí odeslat chat zprávu
-   --peer --command getlist, který vynutí aktualizaci seznamu v síti
    známých peerů, tj. odešle zprávu GETLIST a nechá si ji potvrdit
-   --peer --command peers, který zobrazí aktuální seznam peerů v síti,
    tj. peer si s node vymění zprávy GETLIST a LIST, přičemž obsah
    zprávy LIST vypíše
-   --peer --command reconnect --reg-ipv4 \<IP\> --reg-port \<port\>,
    který se odpojí od současného registračního uzlu (nulové HELLO) a
    připojí se k uzlu specifikovaném v parametrech
-   --node --command database, který zobrazí aktuální databázi peerů a
    jejich mapování
-   --node --command neighbors, který zobrazí seznam aktuálních sousedů
    registračního uzlu
-   --node --command connect --reg-ipv4 \<IP\> --reg-port \<port\>,
    který se pokusí navázat sousedství s novým registračním uzlem
-   --node --command disconnect, který zruší sousedství se všemi uzly
    (stáhne z jejich DB své autoritativní záznamy) a odpojí node od sítě
-   --node --command sync, která vynutí synchronizaci DB s uzly, se
    kterými node aktuálně sousedí

**KONVENCE ODEVZDÁVANÉHO ZIP ARCHIVU xlogin00.zip**

-   archiv bude povinně ve formátu ZIP ideálně bez adresářové struktury
-   ohlídejte si správné pojmenování níže uvedených souborů
-   dokumentace.pdf - obsahující požadovanou strukturu a výstupy
    testování aplikace
-   readme - základní informace a pokyny pro provoz projektu v
    podmínkách referenční virtuálky (ke stažení viz výše), případná
    omezení/rozšíření projektu
-   v rámci kompilovaných jazyků bude k dispozici Makefile či jakékoli
    další soubory nutné pro překlad
-   v rámci interpretovaných jazyků budou k dispozici v readme ukázky
    spuštění výstupů jako JAR či jiných

\
 **REFERENCE**

-   inspirace http://bittorrent.org/beps/bep\_0005.html
-   Bencodér pro ověření https://chocobo1.github.io/bencode\_online/
-   překonávání NATu https://en.wikipedia.org/wiki/Port\_forwarding či
    https://en.wikipedia.org/wiki/STUN

**CHANGELOG**:

-   16.2. přidán odkaz na VM;
-   18.2. upřesnění ACK + dospecifikováno použití nestandardních
    knihoven na fóru
-   21.2. pokyny o dočasných souborech + upřesnění využivání portů +
    úprava DB\_RECORD
-   26.2 DB\_RECORD upraven
-   28.2. doplněn SIGINT k ukončení démónů
-   6.3. popis k --peer getlist a peers RPC příkazům a vyjasnění si
    disconnectu
-   20.3. doplněny věci k atomičnosti RPC, (ne)provázáním RPC s aplikací
    a upřesnění komunikačniho protokolu (odpovědi LIST na GETLIST)
-   17.4. pridany pokyny pro odevzdani vysledneho archivu

Zdroj: Informační systém FIT VUT, zadání projektu do předmětu PDS v akademickém roce 2018/2019
